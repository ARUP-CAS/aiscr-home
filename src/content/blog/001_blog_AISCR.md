---
slug: blog-aiscr-vic-nez-aktuality
title: "Blog AIS CR: víc než jen aktuality"
excerpt: "Proč vzniká Blog AIS CR a jaké články vás čekají? Chceme mluvit víc po lopatě o digitální archeologii."
date: "2025-11-30"
category: "AIS CR"
published: true
locale: "cs"
readingTime: "4 minuty"
author: "Tým AIS CR"
authorRole: "Archeologický informační systém"
authorImage: "/images/people/ais-staff.webp"
image: "/images/blog/001/001_000_nahled.webp"
---

## Chceme mluvit více „po lopatě"

Členové týmu AIS CR s vámi dnes komunikují **osobně** na společných setkáních, cílených školeních a seminářích. Komunikujeme i **elektronicky**, což se děje hlavně v emailech a dále skrze [Zpravodaj AMČR](https://amcr-help.aiscr.cz/zpravodaj/), který podle potřeby přináší novinky ze světa AMČR, a sociální sítě (například [Facebook](https://www.facebook.com/ArcheologickyInformacniSystem)), kde krátkými příspěvky informujeme o tom, co se děje v AIS CR i v **digitálních humanitních vědách** obecně.

Některá témata si ale zaslouží víc prostoru. Chceme se jim podívat **hlouběji pod povrch**, vysvětlit i složitější souvislosti a mluvit srozumitelněji – zkrátka víc „po lopatě". Proto vzniká **Blog AIS CR**, který bude zároveň místem pro šíření kontextu k našim nástrojům a službám a pro rozvoj komunity uživatelů AIS CR.

![Tým AIS CR](/images/blog/001/001_001.webp)

## Jaké články vás čekají

Blog nebude monotónní – naopak. Budou se v něm střídat různé formáty i autorské hlasy, aby bylo čtení odlehčené i poučné. Příspěvky budou vycházet **několikrát ročně**. Každý článek doplníme stručným shrnutím hlavních bodů a odkazy pro ty, kdo se chtějí ponořit hlouběji do tématu.

Najdete zde **vzdělávací texty**, které přehledně představí **principy, koncepty a pojmy** spjaté s AIS CR – zejména ty, které nemusí být na první pohled zcela jasné.

Zaměříme se také na představení vybraných **sbírek dat (datasetů)** dostupných prostřednictvím našich nástrojů. Ukážeme, jak vznikaly, co obsahují, v jakých formátech jsou k dispozici a jaké jsou možnosti jejich praktického využití.

Nebudou chybět ani **tipy a triky** k využívání AIS CR, které odpovídají na otázky typu **„proč to dělat"** a **„jak to dělat chytře a efektivně"**. Ukážeme například, jak může být užitečné vyplňovat AMČR průběžně, jak zaznamenávat nové lokality objevené na leteckých snímcích nebo jak postupovat při administrativním průchodu terénním výzkumem. Texty doplníme přehlednými infografikami, taháky a konkrétními příklady z praxe.

Nahlédneme také **za oponu fungování infrastruktury** a představíme lidi, kteří za AIS CR stojí. Přiblížíme jejich zapojení do regionálních i mezinárodních projektů a nabídneme drobné exkurze „do kuchyně AIS CR". Chceme ukázat, že za AIS CR nestojí jen databáze a virtuální nástroje, ale především **lidé se znalostmi, zkušenostmi a nadšením** pro kulturní dědictví.

## Shrnutí

Blog AIS CR vzniká proto, aby:

- podpořil rozvoj **dobře informované komunity** uživatelů a uživatelek AIS CR
- šířil vzdělání a dovednosti v oblasti **digitální archeologie**
- vysvětloval **nástroje AIS CR srozumitelně a prakticky**
- ukazoval **příběhy lidí a dat**, které systém tvoří

## Chcete vědět víc?

- Uživatelská dokumentace AMČR, tedy taková "AMČR-wiki": [https://amcr-help.aiscr.cz/](https://amcr-help.aiscr.cz/)
- Zpravodaj AMČR: [https://amcr-help.aiscr.cz/zpravodaj/](https://amcr-help.aiscr.cz/zpravodaj/)
- Facebook AIS CR: [https://www.facebook.com/ArcheologickyInformacniSystem](https://www.facebook.com/ArcheologickyInformacniSystem)
- YouTube AIS CR: [https://www.youtube.com/@aiscr253](https://www.youtube.com/@aiscr253)
